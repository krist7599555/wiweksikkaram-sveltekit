ยะถา วาริวะหา ปูราปะริปูเรนติ สาคะรัง\
เอวะเมวะ อิโต ทินนังเปตานัง อุปะกัปปะติ\
อิจฉิตัง ปัตถิตัง ตุมหังขิปปะเมวะ สะมิชฌะตุ\
สัพเพ ปูเรนตุ สังกัปปาจันโท ปัณณะระโส ยะถา\
มะณิ โชติระโส ยะถา ฯ

สัพพีติโย วิวัชชันตุ สัพพะโรโค วินัสสะตุ\
มา เต ภะวัตตวันตะราโย สุขี ทีฆายุโก ภะวะ\
อะภิวาทะนะสีลิสสะ นิจจัง วุฑฒาปะจายิโน\
จัตตาโร ธัมมา วัฑฒันติ อายุ วัณโณ สุขัง พะลัง ฯ

อะยัญจะโข ทักขิณา ทินนาสังฆัมหิ สุปะติฏฐิตา\
ทีฆะรัตตัง หิตายัสสะฐานะโส อุปะกัปปะติ\
โส ญาติธัมโม จะอะยัง นิทัสสิโต\
เปตานะ ปูชา จะ กะตา อุฬารา\
พะลัญจะ ภิกขูนะมะนุปปะทินนัง\
ตุมเหหิปุญญัง ปะสุตัง อะนัปปะกันติ ฯ

สิทธะมัตถุ สิทธะมัตถุ สิทธะมัตถุ\
อิทัง ผลัง เอตัสมิง ระตะนัตตะยัสมิง\
สัมปะสาทะนะเจตะโส ฯ

ภะวะตุ สัพพะมังคะลัง\
รักขันตุ สัพพะเทวะตา\
สัพพะพุทธานุภาเวนะ\
สัพพะปัจเจกะพุทธานุภาเวนะ\
สัพพะธัมมานุภาเวนะ\
สัพพะสังฆานุภาเวนะ\
สะทา โสตถี ภะวันตุ เต ฯ
